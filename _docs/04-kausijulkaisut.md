---
title: 'Kohan ohje suomeksi'
permalink: /dokumentaatio/kausijulkaisut/
redirect_from:
  - /theme-setup/
toc: true
---

# 4. Kausijulkaisut

Kausijulkaisuja pääsee käsittelemään menemällä _Muita
toimintoja-valikkoon -&gt; Kausijulkaisut_  
![](/assets/files/docs/Kausijulkaisut/kausijul1.png)  
tai etusivulla Kausijulkaisut -napin kautta.  
![](/assets/files/docs/Kausijulkaisut/kausijul2.png)

Jos nämä toiminnot eivät ole aktiivisia (näkyvät harmaana), sinulta
puuttuu oikeudet käsitellä näitä tietoja. Ota yhteys esimieheesi.
Kausijulkaisujen avulla ylläpidetään lehtitilauksia ja vastaanotetaan
saapuneita lehtiä.

## 4.1. Määrittele ilmestymistiheyksiä

Kohassa voi määritellä ilmestymistiheyden lehdelle Ilmestymistiheys
-taulukkoon.

- Mene: Muita toimintoja -&gt; Kausijulkaisut -&gt; Muokkaa
  ilmestymistiheyksiä

Täällä näkyvät kaikki järjestelmässäsi olemassaolevat ilmestymistiheydet

![](/assets/files/docs/Kausijulkaisut/kausijul3.png)

Voit myös luoda uusia ilmestymistiheyksiä.

![](/assets/files/docs/Kausijulkaisut/kausijul4.png)

## 4.2. Määrittele numerointitietoja

Aina kun luot uuden numerointijakson, voit tallentaa sen myöhempää
käyttöä varten. Nämä numerointitiedot löytyvät Muokkaa numerointitietoja
-sivulta.

- Mene: Muita toimintoja -&gt; Kausijulkaisut -&gt; Hallinnoi
  numerointitietoja

Tällä sivulla on listattuna tallentamasi numerointitiedot sekä muutamia
oletusnumerointeja.  
![](/assets/files/docs/Kausijulkaisut/kausijul5.png)

Voit myös luoda uusia numerointitietoja. Uuden numerointitiedon voit
tallentaa _Luo uusi_ -linkistä.  
![](/assets/files/docs/Kausijulkaisut/kausijul6.png)

## 4.3. Lisää tilaus

Tilaus voidaan lisätä klikkaamalla _Uusi_-nappia missä tahansa
nimeketietueessa  
![](/assets/files/docs/Kausijulkaisut/kausijul7.png)

tai menemällä Kausijulkaisut-osioon ja valita sieltä Uusi lehtitilaus.  
![](/assets/files/docs/Kausijulkaisut/kausijul8.png)

Jos teet uuden tilauksen Kausijulkaisut-osiossa, saat tyhjän lomakkeen
täytettäväksi. Jos menet nimeketietueesta, saat nimekkeen bibliografisia
tietoja valmiiksi.

![](/assets/files/docs/Kausijulkaisut/kausijul9.png)

- _Toimittaja_ löytyy joko klikkaamalla _Hae aineistotoimittaja_ tai
  antamalla toimittajan tunnus _Toimittaja_-kenttään.
  - Toimittajatieto ei ole pakollinen.
  - Jos haluat reklamoida puuttuvia tai myöhässä olevia numeroita,
    toimittajan tiedot täytyy tallentaa.

<!-- -->

- _Tietue_ on se MARC-tietue, johon tilaus linkitetään
  - Jos sinulla on tyhjä lomake, voit hakea olemassaolevan tietueen
    klikkaamalla _Hae tietue_ tai tehdä uuden tietueen klikkaamalla
    _Luo tietue_.

<!-- -->

- Seuraavaksi voit valita, luotko niteet numeroita vastaanotettaessa.
  - jos niteet tarroitetaan, kannattaa niteet luoda
  - esim. sanomalehdille voi valita _Älä luo niteitä lehteä
    vastaanotettaessa_, jolloin lehtien saapumista voi seurata,
    mutta niistä ei synny varsinaisia niteitä.

<!-- -->

- Erikoisnumeroiden kohdalla pitää päättää, ohitetaanko vai
  säilytetäänkö numerointi
  - Yleensä kannattaa säilyttää numerointi, mikäli lehti ilmestyy
    säännöllisesti

<!-- -->

- _Käsinsyöttö_: ruksaamalla tämän kohdan voit tehdä ylimääräisiä
  numeroita tilaukselle kesken vuoden

<!-- -->

- _Kirjasto_, johon tilaus tehdään, on valittava alasvetovalikosta
  - Jos tilaus tehdään useampaan kirjastoon, jokaiselle täytyy tehdä
    oma tilaus
  - Uusi tilaus voidaan tehdä helposti valitsemalla _Muokkaa -&gt;
    Muokkaa uutena kopiona_, jolloin tarvitsee muuttaa pelkästään
    Kirjasto-kenttä  
    ![](/assets/files/docs/Kausijulkaisut/kausijul10.png)

<!-- -->

- _Julkinen viesti_ näkyy asiakkaille verkkokirjastossa

<!-- -->

- _Viesti virkailijalle_ näkyy vain virkailijatyökalussa

<!-- -->

- _Viesti asiakkaalle_ -alasvetovalikosta voit valita
  lehtikiertolistan, jos se on tarpeen

<!-- -->

- _Sijainti_ kertoo hyllypaikan, joka valitaan alasvetovalikosta

<!-- -->

- _Odotusaika_ ilmoittaa, montako päivää oletetun ilmestymisajankohdan
  jälkeen lehtinumero muuttuu _Odotetaan_-tilasta Myöhässä-tilaan.

<!-- -->

- _Virkailijoille näytettävien numeroiden määrä_ ja _Verkkokirjastossa
  näytettävien numeroiden määrä_ voidaan määritellä täällä
  - Jos täällä ei anneta mitään arvoja, näytetään asetuksissa
    järjestelmäasetusten mukaiset numerot

Kun nämä tiedot on tallennettu, klikkaa _Seuraava_ taulukon
alapuolella.  
![](/assets/files/docs/Kausijulkaisut/kausijul11.png)

- Ensimmäisen numeron julkaisupäivä annetaan kalenteritoimintoa
  hyväksikäyttämällä. Tästä päivämäärästä alkaa numeroiden ennakointi.

<!-- -->

- Ilmestymistiheyteen on useita ennakolta määriteltyjä aikamääriä.  
  ![](/assets/files/docs/Kausijulkaisut/kausijul12.png)

<!-- -->

- _Tilauksen pituus_ määritellään joko lehtien numeroina tai
  kuukausina. Täällä myös määritellään uusinnan hälytys.

<!-- -->

- _Tilauksen alkamispvm:_ valitaan kalenterikuvakkeesta tilauksen
  alkamispäivä

<!-- -->

- _Tilauksen päättymispäivä:_ valitaan kalenterikuvakkeesta tilauksen
  päättymispäivä

<!-- -->

- _Numerointikaavan_ avulla määritellään, miten numerot näkyvät
  tietokannassa. Kaavoja voi muokata jälkikäteen _4.2. Määrittele
  numerointitietoja_ -ohjeen mukaan.
  - Anna ensimmäisen numeron mukaiset tiedot taulukkoon  
    ![](/assets/files/docs/Kausijulkaisut/kausijul13.png)

<!-- -->

- _Lokaali_ voidaan vaihtaa lehden kielen mukaan, esim.
  englanninkieliseen lehteen numerointitiedot englanniksi (mikäli
  käytetään muuta kuin pelkkää numerointia)

<!-- -->

- Kun _Ilmestysmiskaava_ on täytetty, numerointikaavaa pääsee
  muokkaamaan  
  ![](/assets/files/docs/Kausijulkaisut/kausijul14.png)
  - _Alkaa merkeillä_ -kenttään annetaan ensimmäisen numeron tiedot
    (x-kenttään vuosiluku, y-kenttään numero)
  - _Sisempi laskuri_ tarvitaan yleensä vain jälkimmäiseen
    sarakkeeseen kertomaan systeemille, milloin numeroinnin pitää
    alkaa numerosta 1
  - Kun olet lisännyt tiedot, klikkaa _Testaa numeroinnin
    ennustuskaavaa_, jolloin näet, onko järjestelmään syötetyt
    tiedot oikein. Voit poistaa listasta numerot, jotka eivät
    ilmesty.  
    ![](/assets/files/docs/Kausijulkaisut/kausijul15.png)

Klikkaa _Tallenna tilaus_, kun tiedot ovat oikein.

## 4.4. Lehtinumeroiden vastaanottaminen

Lehtien numeroita voidaan vastaanottaa eri paikoissa. Tilauksen tiedot
löydät hakemalla _Kausijulkaisut_-sivun hakulaatikon avulla lehden
tiedot:

![](/assets/files/docs/Kausijulkaisut/kausijul16.png)  
![](/assets/files/docs/Kausijulkaisut/kausijul17.png)

Hakutuloksesta voit klikata _Kausijulkaisun vastaanotto_ -linkkiä
(viimeinen sarake oikealla) ja pääset vastaanottamaan lehtiä. Varmista,
että menet vastaanottamaan oman kirjastosi lehtiä.

![](/assets/files/docs/Kausijulkaisut/kausijul18.png)

Vaihtoehtoisesti voit klikata lehden nimeä (linkki), jolloin pääset
tilauksen tietoihin ja sieltä voit klikata _Vastaanota_-nappia.

![](/assets/files/docs/Kausijulkaisut/kausijul19.png)

Kolmas tapa päästä vastaanottamaan lehtiä on klikata
_Kausijulkaisukokoelma_, josta pääsee tilausnäytölle.

![](/assets/files/docs/Kausijulkaisut/kausijul20.png)

Molemmilla tavoilla pääset saapumisvalvontanäytölle.

![](/assets/files/docs/Kausijulkaisut/kausijul21.png)

- Valitse _Saapunut_ alasvetovalikosta, kun lehden numero on saapunut
  kirjastoon.

<!-- -->

- Jos tilausta tehdessä on valittu, että nide luodaan lehteä
  vastaanotettaessa, saat niteen lisäysnäytön. Valitse _Saapunut_,
  niin lehtinumeron voi varata, mutta se ei ole vielä lainattavissa.
  (Huom! Saapunut-tilan nimi voi vaihdella kimpan mukaan)  
  ![](/assets/files/docs/Kausijulkaisut/kausijul22.png)

<!-- -->

- Jos numerolla on lisänumero, täytä _Lisänumeroa_ koskevat tiedot.
- Jos kaikille niteille tehdään nidetiedot (käsinsyöttö valittu
  lehtitilausta tallennettaessa), saat sillekin oman
  nidetietolomakkeen.

<!-- -->

- Tallenna lopuksi nidetiedot.

Jos lehtinumerot saapuvat epäsäännöllisesti tai virheellisessä
järjestyksessä, voit mennä muokkaamaan aikaisempia numeroita
Tilausnäytöllä vasemmassa reunassa olevasta
Kausijulkaisukokoelma-linkistä.  
![](/assets/files/docs/Kausijulkaisut/kausijul23.png)  
![](/assets/files/docs/Kausijulkaisut/kausijul24.png)

Jos vastaanotat useita numeroita kerralla tai olet merkannut jonkin
numeron _Myöhässä_ tai _Puuttuu_ -tilaan, voit klikata _Luo seuraava_
-napista ja saada seuraavan numeron listalle.

Luomalla seuraavan numeron merkitset automaattisesti edellisen numeron
Myöhästynyt -tilaan. Klikkaamalla useamman numeron _Muokkaa_-sarakkeen
laatikkoa voit kerralla merkitä näille numeroille oikean tilan.

## 4.5. Lehtikiertolistan luominen

Lehtikiertolista on lista henkilöistä, joiden luettavaksi lehti menee
ennen kuin se viedään hyllyyn. Lehtitilausta tehtäessä on valittava
_Viesti asiakkaalle_ -valikosta _Lehtikiertolista_.

![](/assets/files/docs/Kausijulkaisut/kausijul25.png)

Tilausnäytöllä on vasemmassa reunassa valikossa joko _Luo kiertolista_
tai _Muokkaa kiertolistaa_ riippuen siitä, onko lehdelle tallennettu
listaa vai ei.

![](/assets/files/docs/Kausijulkaisut/kausijul26.png)

Klikkaamalla tätä linkkiä pääset muokkaamaan kiertolistaa.  
![](/assets/files/docs/Kausijulkaisut/kausijul27.png)

Täällä voit _lisätä vastaanottajia_ eli lisätä henkilöitä
kiertolistalle. Henkilöitä voi suodattaa nimen, kirjaston tai
asiakaslajin mukaan.  
![](/assets/files/docs/Kausijulkaisut/kausijul28.png)  
Klikkaamalla nimen jälkeen _Lisää_ voit lisätä henkilön kiertolistalle.
Kun olet valinnut kaikki listalle tulevat henkilöt, klikkaa _Sulje_ ja
pääset kiertolistanäytölle.  
![](/assets/files/docs/Kausijulkaisut/kausijul29.png)

Jos lista näyttää oikealta, klikkaa _Tallenna_. Seuraavaksi näet
esikatselun kiertolistasta. Tulostettavan version saat klikkaamalla
_Tallenna ja esikatsele_ -painiketta.

![](/assets/files/docs/Kausijulkaisut/kausijul30.png)  
Järjestelmäsetuksissa voidaan määritellä, että kiertolistalla oleva
henkilö lisätään automaattisesti lehden varausjonoon.

Nähdäksesi asiakkaan kaikki kiertolistat, mihin asiakas kuuluu, katso
asiakastiedoista _Kiertolistat_-välilehti.

## 4.6. Tilaukset virkailijatyökalussa

Tilausten tiedot näkyvät _Tilaukset_-välilehdellä.

![](/assets/files/docs/Kausijulkaisut/kausijul31.png)

Klikkaamalla linkkiä _Tilauksen tiedot_ pääset tilauksen
yhteenvetonäytölle virkailijatyökalussa.

![](/assets/files/docs/Kausijulkaisut/kausijul32.png)

Jos käytät _Hankintamoduulia_ tilausten seurantaan, näet ne tiedot ennen
tilauksen tietoja.

## 4.7. Lehtitilaukset verkkokirjastossa

Kuten virkailijatyökalussakin, verkkokirjastossa löydät lehden
tilaustiedot nimekehaun kautta nimeketietueen näytöllä.

![](/assets/files/docs/Kausijulkaisut/kausijul33.png)

_Tilaukset_-välilehdellä näkyy lehden tilaustiedot. Sivun alareunassa on
linkki _Tarkat tiedot_, josta näkee tilauksen tietoja enemmän.

![](/assets/files/docs/Kausijulkaisut/kausijul34.png)

## 4.8. Lehtien reklamointi

Koha voi lähettää sähköpostin kausijulkaisujesi toimittajalle, jos
tilatut numerot ovat myöhässä tai puuttuvat. Vasemmalla valikossa on
_Reklamaatiot_-linkki tätä varten.  
![](/assets/files/docs/Kausijulkaisut/kausijul35.png)  
![](/assets/files/docs/Kausijulkaisut/kausijul36.png)

## 4.9. Lehtitilauksen päättymisajan tarkistaminen

Kun tallennetaan lehtitilausta, annetaan sille päättymisaika.
Tarkistustyökalulla voit tarkistaa, milloin tilaus päättyy.

![](/assets/files/docs/Kausijulkaisut/kausijul37.png)

Anna rajaukseen ainakin päivämäärä. Tuloksessa näkyy kaikki tilaukset,
jotka päättyvät ennen annettua päivämäärää.

![](/assets/files/docs/Kausijulkaisut/kausijul38.png)

Listauksen oikeanpuolimmaisessa sarakkeessa on _Uusinta-linkki_, josta
pääsee uusimaan tilauksen.

## 4.10. Tilausten uusiminen

Jos lehtitilauksesi on loppunut, et voi vastaanottaa lehtinumeroita.
Tilauksen voi uusia klikkaamalla _Uusinta_.

![](/assets/files/docs/Kausijulkaisut/kausijul39.png)

Kun olet klikannut _Uusinta_-nappia, pääset uusintanäytölle .

![](/assets/files/docs/Kausijulkaisut/kausijul40.png)

- _Alkupvm_ on tilauksen alkamispäivämäärä.
- _Tilauksen pituudeksi_ valitse yksi kolmesta vaihtoehdosta:
  numeroita, viikkoa tai kuukautta ja anna tilauksen pituuden määrä.
- Loppuun voit tallentaa uusintaa koskevan huomautuksen.

## 4.11. Lehtitilausten hakeminen

_Kausijulkaisut_-moduulissa on lehtitilausten haku, jossa tilausta voit
hakea ISSN:lla tai lehden nimellä.

![](/assets/files/docs/Kausijulkaisut/kausijul41.png)

Voit myös klikata _Tarkka haku_ oikeassa reunassa ja hakea tarkemmilla
tiedoilla tilausta.

![](/assets/files/docs/Kausijulkaisut/kausijul42.png)

Hakutuloksen voit suodattaa jokaisen sarakkeen alla olevasta
hakulaatikosta ja määrittää hakutulosten määrän taulukon yläreunassa
olevissa laatikoissa. Haku-kenttää voi myös käyttää tietojen
suodattamamiseen. Sen hakee kaikista sarakkeista kerralla.

<img src="/assets/files/docs/Kausijulkaisut/kausijul43.png" title="Kausijulkaisuhaun tulosten suodattaminen" alt="Kausijulkaisuhaun tulosten suodattaminen" style="width:70.0%" />

## 4.12 Lehtitilauksen poistaminen

Lehtitilauksen voi poistaa. Hae haulla esille poistettava tilaus ja
klikkaa Nimeke-sarakkeesta lehden nimeä, jolloin avautuu tilauksen
muokkausnäyttö.

<img src="/assets/files/docs/Kausijulkaisut/kausipois.png" title="Kausijulkaisuhaun tuloksena kaksi Kodinkuvalehti 2020 -tilausta" alt="Kausijulkaisuhaun tuloksena kaksi Kodinkuvalehti 2020 -tilausta" style="width:40.0%" />

Avaa sitten Muokkaa-valikko ja valitse sieltä _Poista lehtitilaus_

<img src="/assets/files/docs/Kausijulkaisut/kausipois1.png" title="Muokkaa-valikko avattuna, alimmaisena Poista lehtitilaus -vaihtoehto" alt="Muokkaa-valikko avattuna, alimmaisena Poista lehtitilaus -vaihtoehto" style="width:30.0%" />
